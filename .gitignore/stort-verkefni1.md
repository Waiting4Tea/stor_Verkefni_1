
# Stórt verkefni 1

Fyrra „stóra“ verkefnið felst í því að smíða vef eftir forskrift. Vefurinn er þrjár síður ásamt „elements“/styleguide síðu.

Gefnar eru fyrirmyndir í 400px, 600px og 1200px ásamt 1200px með grind fyrir þrjár meginsíðurnar. Einnig er gefið vídeó sem sýnir nánar hvernig hver síða hagar sér. Ekki er gefin fyrirmynd að elements síðu og skal útfæra hana sem lista af öllum elementum sem þurfa þykir.

Gögn fyrir síður eru í viðeigandi textaskrám (t.d. forsida.txt). Myndir fyrir síður eru gefnar.

## Síður

Almennt hafa síður fasta valmynd í haus og fót í enda síðu með gögnum.

Grunn leturstærð er 16px og fylgja allar aðrar leturgerðir eftirfarandi skala: `12 14 16 18 21 24 36 48 60 72`.
Open Sans er letur meginmál, Roboto Slab er notað fyrir fyrirsagnir.

Flest allt er sett upp í 12 dálka grind með `20px` gutter. Hérumbil öll bil á síðu eru jákvæð heiltölu margfeldi af þessu $gutter, hægt er að nota reglustiku tól (t.d. http://www.arulerforwindows.com/ eða http://www.pascal.com/software/freeruler/) til að finna nákvæmar stærðir en mestu skiptir að lausn svipi til en sé ekki nákvæmlega eins og fyrirmynd.

Forsíða byrjar á föstum bakgrunn sem fyllir alveg út í viewport. Texti á þessum bakgrunn birtist í skrefum, fyrst eftir 1 sek, 2 sek og 3 sek.

## Tæki og tól

Leyfilegt er að nota tæki og tól sem farið hefur verið yfir ásamt öðrum, innan skynsamlegra marka. Ef vafi leikur á hvort eitthvað sé í lagi skal hafa samband við kennara.

Gefin er `.stylelintrc` skrá sem segir til um hvernig lint fyrir `scss` skrár skuli háttað

## Hópavinna

Verkefnið skal unnið í hóp, helst með þremur einstaklingum. Hópar með tveim eða fjórum einstaklingum eru einnig í lagi. Hafið samband við kennara ef ekki tekst eða ekki mögulegt að vinna í hóp.

Notast skal við Git og, GitHub eða Bitbucket til að halda utan um verkefni. Engar zip skrár með kóða ættu að ganga á milli í hópavinnu, heldur á að „committa“ allan kóða og vinna gegnum Git.

## Lýsing á verkefni

`README.md` skrá skal vera í rót verkefnis og innihalda:

* Upplýsingar um hvernig keyra skuli verkefnið, miða skal við að einhver sem ekki veit neitt um verkefnið geti keyrt það án vandræða
* Lýsingu á uppsetningu verkefnis, hvernig því er skipt í möppur, hvernig CSS er skipulagt og fleira sem á við
* Upplýsingar um alla sem unnu verkefni

## Mat

* 15% – Snyrtilegt, gilt og aðgengilegt HTML
* 15% – Snyritilegt, gilt (skv. stylelint) CSS/Sass
* 20% – Almennt útlit
* 20% – Forsíða
* 10% – Kaupa síða
* 10% – Um síða
* 10% – Elements síða

## Sett fyrir

Verkefni sett fyrir í fyrirlestri 2. október 2017.

## Skil

Senda skal tölvupóst til dæmatímakennara (sem flestir í hóp eru hjá, eða af handahófi) með fyrirsögn „Vefforritun - Stórt verkefni 1“ í seinasta lagi þriðjudaginn 17. október 2017.

Póstur skal innihalda:

* Zip skjal með lausn sem heitir notendanöfnum allra í hóp, skiptum með „-“, t.d. `osk-foo-bar.zip`
* Slóð á verkefnið keyrandi á vefnum
* Slóð á GitHub/Bitbucket repository fyrir verkefnið

**EKKI** skal skila `/node_modules` möppu.

## Einkunn

Sett verða fyrir tíu minni verkefni þar sem átta bestu gilda 3,5% hvert, samtals 28% af lokaeinkunn.

Sett verða fyrir tvö stærri verkefni þar sem hvort um sig gildir 11%, samtals 22% af lokaeinkunn.
